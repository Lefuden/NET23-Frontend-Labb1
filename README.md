# NET23-Frontend-Labb1

## Om uppgiften

Denna uppgift går ut på att du ska koda en enklare webbplats från grunden med HTML och CSS. Det du ska bygga är en CV-sida för dig själv med information om dig, ditt CV och en portfolio.

## Vad du ska göra

Du ska bygga en enkel webbplats som följer nedanstående kravställningar:

Försök lösa denna uppgift utan CSS-ramverk så som Bootstrap. Du kommer ha mer nytta av att lära dig “ren” CSS och att öva på det. Dock är Bootstrap inte förbjudet i denna uppgift.

**Navigation**

- [ ]  Din webbplats ska bestå av minst fem (5) olika sidor som besökaren kan navigera mellan
- [ ]  Du ska ha en meny där användaren kan ta sig runt till alla olika undersidor
- [ ]  Det ska från alla dina sidor gå att komma åt alla andra sidor och det ska vara en konsekvent meny (dvs inte olika menyer/navigation) på de olika sidorna
- [ ]  I menyn ska det synas vilken sida man som besökare är på

**Innehåll**

- [ ]  Alla sidorna på webbplatsen ska ha innehåll
- [ ]  Innehåll som måste finnas någonstans på webbplatsen är:
    - [ ]  En presentation av dig själv
    - [ ]  Ditt CV med utbildningar, arbetsplatser m.m. (precis som ett vanligt CV)
    - [ ]  En portfolio med projekt du gjort (du kan som minst lägga in dina skolprojekt men du kan även lägga till andra projekt)
- [ ]  Det ska finnas minst en bild på sidan, gärna fler.
- [ ]  Resterande sidor kan innehålla bara Lorem Ipsum-text eller så hittar du på något värdefullt så som kontaktuppgifter eller något annat som passar in på sidan.

**Portfolio**

- [ ]  Din portfolio ska vara en lista av projekt med en rubrik och en bild samt en knapp besökaren kan klicka på för att få mer information.
- [ ]  När knappen för mer information klickas på ska det dyka upp en modal-popup med lite mer information om projektet. Denna ska inte kräva JavaScript utan enbart byggas med HTML & CSS.

**Layout**

- [ ]  Din sida ska i några delar av innehållet (eller allt innehåll) ha två eller fler kolumner.
- [ ]  Din sida ska ha ett eller flera typsnitt som laddas in från en typsnittsfil eller från exempelvis Google Fonts.
- [ ]  Sidan ska vara någorlunda anpassad för olika skärmstorlekar så det går att ta del av innehållet utan större problem både i en mobil och på en dator.

**Tekniska krav**

- [ ]  Din webbplats ska vara kompatibel med moderna webbläsare och fungera rimligt bra i alla webbläsare som inte är äldre än tre år.
- [ ]  Din HTML-kod ska vara någorlunda korrekt när det kommer till semantik (ex. ingen layout genom tabeller eller ologiska rubriknivåer).
